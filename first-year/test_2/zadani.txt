1. V hlavní funkci si načtěte velikosti stran obdélníku. Napište funkci, která z těchto velikostí stran vrátí jeho obvod.
2. V hlavní funkci si načtěte velikosti poloměru kružnice. Napište funkci, která vrátí obvod této kružnice.
3. V hlavní funkci si načtěte koeficienty kvadratické rovnice ax2 + bx + c = 0. (reálná čísla). Napište funkci, která bude vracet počet různých řešení této rovnice. V hlavní funkci pak vypište počet řešení slovy.
4. V hlavní funkci si načtěte dvě celá čísla x a y. Napište funkci, která vrátí menší číslo z těchto dvou čísel.
5. Je dán časový údaj v sekundách. Napište funkci, která tyto sekundy převede na hodiny, minuty a sekundy. Výsledek hned vypište v té funkci.
6. Je dán časový údaj ve dnech. Napište funkci, která tyto dny převede na roky, měsíce (30 dní) a sekundy. Výsledek hned vypište v té funkci.
7. Je dáno celé nezáporné číslo n. Napište funkci, která vrátí jeho faktoriál.
8. Ze vstupu načtěte počet dnů. Napište funkci, která vypíše ze dnů počet roků, měsíců a dnů.
9. Máme číslo a dělitele. (oba typu int). Napište funkci, která vrátí číslo 1, jestliže je číslo dělitelné dělitelem beze zbytku. V hlavní funkci vypište, zda je číslo dělitelné nebo ne.
10. Je celé číslo n dokonalé? U dokonalého čísla platí, že se rovná součtu svých dělitelů. Např. 6 = 1 + 2 + 3
11. Máme dané celé kladné číslo větší než 1. Napište funkci, která vrací číslo 1, pokud je to číslo prvočíslo, jinak vrací 0.
12. Máme dané reálné číslo x a nezáporné celé číslo n. Napište funkci, která vrací mocninu x na n-tou. (rekurzivně i nerekurzivně).
13. Máme celé číslo n. Napište rekurzivní funkci, která vypíše čísla od 1 do n .
14. Máme celé číslo n. Napište rekurzivní funkci, která vypíše čísla od n do 1.
15. Napište funkci, která pro dvě celá čísla vypíše všechny jejich dělitele.
16. Napište funkci nsd, která pro dvě celá čísla vrátí jejich největší společný dělitel.
17. Máme celá čísla x a y. Nevíme, které je z nich je menší. Vaším úkolem je napsat funkci, která vypíše číslo od menšího čísla z x, y do většího z nich.
18. Máme celá čísla x a y. Nevíme, které je z nich je menší. Vaším úkolem je napsat funkci, vrátí součet čísel od od menšího čísla z x, y do většího z nich.
19. Máme celé kladné číslo n. Napiš funkci, která načte n čísel a vrátí z nich největší číslo.
20. Máme celé kladné číslo n. Napiš funkci, která načte n čísel a vrátí z nich nejmenší číslo.
21. Máme celé kladné číslo n. Napiš funkci, která vypíše všechny jeho kladné dělitele.
22. Máme celé kladné číslo n. Napiš funkci, která vrátí počet všech jeho kladných dělitelů.
23. Máme celé kladné číslo n. Napiš funkci, která vrátí součet všech jeho kladných dělitelů.
24. Máme celé číslo x. Napište funkci, která bude načítat ze vstupu čísla tak dlouho, dokud nenačte číslo x. Funkce vrátí počet těchto čísel (bez čísla x).
25. Máme celé číslo x. Napište funkci, která bude načítat ze vstupu čísla tak dlouho, dokud nenačte číslo x. Funkce vrátí součet těchto čísel (bez čísla x).
